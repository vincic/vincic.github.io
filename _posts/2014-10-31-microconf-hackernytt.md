---
layout: post
tags: [startup, event]
date: 2014/10/31 08:10
title: Microconf och HackerNytt
permalink: /sv/blog/2014/10/microconf-hackernytt
---

I veckan var jag och [Erik Starck](https://www.facebook.com/erik.starck) på konferensen [MicroConf](http://www.microconf.com/europe/) i Prag. MicroConf är en konferens om onlinemarknadsföring och entreprenörskap. Efter konferensen satt vi på ett cafe i Prag och spelade in ett avsnitt av HackerNytt där jag fick vara stand in för [Jimmy Wilhelmsson](https://www.facebook.com/jimmy.wilhelmsson).

##MicroConf Europe
Det var första gången jag besökte MicroConf och jag fick många mattnyttiga tips och råd, men som bekräftade det jag egentligen redan insett. Rob Walling pratade bland annat om trappan som en entreprenör går igenom eller borde gå igenom för att lyckas. Steg ett var att göra en liten produkt och försöka sälja den, t.ex ett Wordpress plugin. När man lyckats med det eller är klar med en produkt tar man lärdomarna från projektet och går till nästa steg. Steg 2 innebär att man gör fler fokuserade och små produkter och på det sättet skapar flera intäktskällor. När man blivit mästare på detta är man redo att testa något större, t.ex en SaaS, tjänst. Men att försöka göra DEN stora produkten direkt utan erfarenhet är mycket svårt.

Andra intressanta punkter på konferensen var bland annat LTV - Life Time Value. LTV för en produkt och hur den ska styra hur mycket man ska satsa på en produkt. Riktlinjen var att om du sålde en produkt där du tjänade mindre än $50/kund så var det väldigt svårt att öka försäljningen genom marknadsföring då det kostar mer att skaffa en ny kund. Det innebär att man då ska vara nöjd med det som man får eller sälja produkten och fokusera på nästa. Ett sätt att öka LTV för en produkt var att ha olika paket, standard och premium. Då har man möjligheten att göra merförsäljning för de som köpt standard och på det viset öka LTV.

En sista intressant punkt som jag tar med mig från konferensen är hur man ska utforma landningsidor. Ett genomgående tema på konferensen är att ensides hemsidor var sämre än de med flera sidor av flera anledningar. Den viktigaste var SEO perspektivet och den andra användarupplevelsen vid navigering. Det med navigering är diskutabelt då de flesta ensideslandningsidor har plattor och smarta telefoner i åtanke där scroll är att föredra. Oberoende vad man väljer är det viktigt att fokusera på titeln, dvs H1 taggen. Det är den som övertygar om kunden kommer läsa mer eller konvertera. Lars Lofgren från KISSmetrics har kommit fram att för honom fungerar det bäst med en titel och en action, kolla gärna [KISSmetrics startsida](http://kissmetrics.com). Jag ska nu applicera mina nya kunskaper på en produkt som Cenito Software har utvecklat kring [testautomatisering av UI i Visual Studio](http://testautomationfx.com).

##HackerNyt
Det var riktigt kul att vara med i HackerNytt, hoppas det kommer fler tillfällen eftersom det är stor plats att fylla när man ersätter Jimmy.

Här är i alla fall resultatet och som Erik sa.

VARNING: innehåller hög halt av svengelska uttryck.
Exempel: "man kan pusha den här featuren extra mycket i trialen""

<iframe width="560" height="315" src="//www.youtube.com/embed/zZvsglqqnn8" frameborder="0" allowfullscreen></iframe>


