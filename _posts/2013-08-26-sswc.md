---
layout: post
title: "SSWC - där allt är möjligt"
tags: [sswc,sswc2013,startup,internet,leo]
date: 2013/08/26 
image:
  feature: sswc-leo-stark_2013-08-16_08-23-48.jpg
comments: true
permalink: /blog/sswc-swedens-social-web-camp-allt-mojligt
---

**Fem raka år på SSWC, Sweden Social Web Camp** och jag måste säga att varje år har jag blivit glatt överraskad. Alltid någon ny intressant människa eller [startup](http://www.swedensocialwebcamp.com/2013/08/05/qnekt-sponsrar-sswc/), alltid någon session som är bättre än väntat. 

I år blev det ett dubbelt äventyr då jag tog med mig min son Leo. De flesta av er såg honom när han sprang runt med sin badge och hälsad på alla "Jag heter Leo, vad heter du?" Han visade för mig och säkert för många andra vad SSWC handlar om. Nyfikenhet på vem du är, nyfiken på vad för startup du har, nyfiken på vad du gör. Denna nyfikenhet är något som vi alla behöver bli påminda om och då är det bra att titta på hur våra barn gör. Orädda och nyfikna tar de sig an hela världen! Eller som [Erik Starck](http://twitter.com/erikstarck), en vän och sswc-veteran sa i sin [sswc-sammanfattning](http://thefrankfamily.se/sweden-social-web-camp-sswc-2013-sammanfattat/):

> Har du någon gång befunnit dig i en miljö där människor delar med sig av kunskap och idéer utbyts och hjärnan fylls med så mycket inspiration att du känner att precis allt är möjligt?

SSWC är den plats där du verkligen kan förändra din produkt till det bättre, du kan hitta din framtida partner eller din bästa kund. Exempel på startup som la upp strategin och började det hela med SSWC är Memoto. Deras session om crowdfunding och produktlansering är en saga by the book. Efter fem år vill jag bara ha mer och SSWC 2014 är redan inplanerad och Leo följer med! 

Om du svarar ja på minst en av dessa frågor hämtade från Erik Starck så ska du besöka SSWC!

>   * vill du förstå hur du ska använda dig av open source-rörelsen (eller möta ”hotet” från den)
>
>   * vill du förstå hur du bygger en viral marknadskampanj (till låg kostnad)
>
>   * vill du förstå hur du bygger produkter som kunderna älskar
>
>   * vill du bara förstå vad det där internet egentligen ska vara bra för

Tack Tomas och Kristin för ännu ett grymt [SSWC](http://swedensocialwebcamp.com)!



