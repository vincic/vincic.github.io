---
layout: post
tags: [event]
date: 2009/07/24 16:20:00
title: Hur ett ord som elitism kan trigga mediadrevet
permalink: /sv/blog/2009/07/hur-ett-ord-som-elitism-kan-trigga-mediadrevet
---
En vecka efter Sweden Social Web Camp, SSWC har jag läst ett antal artiklar om elitism på Tjärö. Det tråkiga är att så fort ordet används utanför sportsammanhang i Sverige får det en negativ klang.

Passion och träning brukar resultera i att man blir duktig och vissa blir extra duktiga dessa kallar vi elitutövare. Vill du bli duktig är det bara att sätta igång och träna. Jag anser mig inte vara elit på sociala media, se här, detta är mitt andra privata blogginlägg någonsin! Jag är dock rätt duktig på e-handel och portal som vi bygger på mitt företag, Valentine Web Systems.

Jag har varit med på båda SSWC och med mycket högt ställda förväntningar blev jag glatt överraskad. Jag har träffat ännu fler nya intressanta och duktiga människor. Jag har diskuterat vilket ansvar att lyssna och agera ett företag har som startar en dialog. Jag har lyssnat på hur företag hanterar open innovations. Jag har hört varför SR.se blev sverigesradio.se. Jag har diskuterat med Sydsvenskan om att skapa APIer till deras innehåll.  Jag har lärt mig och blivit nyfiken på mycket på SSWC.

Jag vill tacka Antrop för att jag fick tak över huvudet. Jag vill alltså tacka de duktiga, de passionerade och energiska människor som jag träffade på SSWC. När dimman lättar efter SSWC hoppas jag alla är redo att fortsätta sprida passionen för det vi gör och göra världen bättre. Vi kan börja med att rösta i höst.

![Sweden Scoial Web Camp 2010](http://farm5.static.flickr.com/4074/4898795613_c211178c1f.jpg)

Sweden Social Web Camp

